<!DOCTYPE html>
<html>
	<head>
		<meta charset = "utf-8" />
		<title>Class Diagrams and Specifications</title>
		<link href="main.css" rel="stylesheet" type="text/css" />
	</head>

	<body>
		<h2>Class Diagrams (διαγράμματα κλάσεων ή τάξεων) και προδιαγραφές</h2>
		<h3>Γενικά</h3>


		<p>Ένα διάγραμμα τάξεων περιγράφει τις κλάσεις του συστήματος ως ένα στατικό μοντέλο.</p>
		<h3>Σε ένα διάγραμμα τάξεων διακρίνουμε:</h3>
		<ul>
			<li><b>Τάξεις</b> (classes): Είναι οι τάξεις ή κλάσεις του συστήματος</li>
			<li><b>Σχέσεις</b> (relationships): Περιγράφουν τις σχέσεις ανάμεσα στις κλάσεις</li>
		</ul>

		<h4>Τάξεις (classes)</h4>
		<p>Κάθε τάξη περιέχει <b>Ιδιότητες</b> (attributes) και <b>Λειτουργίες</b> (operations). </p>
		<p>Οι ιδιότητες δίνουν τα χαρακτηριστικά της τάξης ενώ οι τάξεις περιγράφουν τις λειτουργίες που διαθέτουν και το αποτέλεσμα που επιστρέφουν.<br />
		Σε όρους java, η ιδιότητα αντιστοιχεί στο πεδίο (field) της τάξης και η λειτουργία στη μέθοδο (method) της τάξης. Ιδιότητες και λειτουργίες μαζί αποτελούν τα μέλη της τάξης.
		</p>
		<h4>Σχέσεις (relationships)</h4>
		<p>Οι τύποι σχέσεων μεταξύ των τάξεων μπορεί να είναι:</p>
		<ul>
			<li><b>Συσχετίσεις</b> (associations): Απλές και μόνιμες σχέσεις μεταξύ των τάξεων. Για παράδειγμα μια τάξη Πελάτη μιας τράπεζας έχει μόνιμη συσχέτιση με έναν ή περισσότερους Τραπεζικούς Λογαριασμούς.</li>
			<li><b>Συσσωματώσεις</b> (aggregations): Είναι ειδικές σχέσεις και υπάρχει ειδικό κεφάλαιο για αυτές</li>
			<li><b>Συνθέσεις</b> (Compositions): Είναι επίσης ειδικές σχέσεις και υπάρχει ειδικό κεφάλαιο και για αυτές </li>
			<li><b>Εξαρτήσεις</b> (dependencies): Συνήθως εκφράζουν προσωρινές αλληλεπιδράσεις μεταξύ των αντικειμένων κάποιων τάξεων κατά τη διάρκεια εκτέλεσης ενός προγράμματος αλλά και την εξάρτηση μιας τάξης από μια άλλη. Για παράδειγμα σε ένα σύστημα πληρωμών μια τάξη πληρωμής λογαριασμού καλεί μια τάξη ελέγχου εγκυρότητας πιστωτικής κάρτας. Εδώ υπάρχει μια εξάρτηση της πρώτης κλάσης από τη δεύτερη</li>
			<li><b>Γενικεύσεις</b> (generalizations): Σε αυτές τις σχέσεις μια υποτάξη είναι πιο ειδική από την υπερτάξη η οποία είναι πιο γενική</li>
		</ul>

		<h3>Διαγραμματικά Στοιχεία</h3>
		<p>
		Τα βασικά διαγραμματικά στοιχεία που συναντάμε σε ένα διάγραμμα τάξεων είναι:
		</p>
		<ul>
			<li><b>Τάξη</b>: Είναι ένα ορθογώνιο σχήμα που χωρίζεται σε τρία οριζόντια διαμερίσματα. Στο επάνω καταχωρείται το όνομα της τάξης. Στο μεσαίο οι ιδιότητες και στο τελευταίο οι λειτουργίες της κλάσης.</li>

			<li><b>Συσχέτιση</b>: Είναι μια γραμμή που ενώνει δύο κλάσεις</li>
			<li><b>Ρόλος</b>: Είναι μία ετικέτα που μπαίνει στο πέρας της γραμμής μιας συσχέτισης</li>
			<li><b>Πολλαπλότητα</b>: Είναι μια ένδειξη για το πόσα αντικείμενα μπορούν να συμμετέχουν σ’ αυτή τη σχέση</li>

			<li><b>Πλοήγηση</b>: Δείχνει ότι υπάρχει δυνατότητα πλοήγησης από την μια κατεύθυνση αλλά όχι από την άλλη. Αν για παράδειγμα μπορούμε να βρούμε σε ποια μαθήματα διδάσκει ένας καθηγητής ξεκινώντας από ένα αντικείμενο της τάξης Professor, αλλά όχι το αντίστροφο θα έχουμε δυνατότητα πλοήγησης μόνο από την τάξη Professor προς την τάξη Course. Συμβολίζεται με μια γραμμή-βέλος</li>
		</ul>

	</body>
</html>
